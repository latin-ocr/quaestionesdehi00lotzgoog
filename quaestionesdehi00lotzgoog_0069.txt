Tabula nostra, regis et sacerdotum commodo scripta,
docet, quae iis unoquoque die mensis istius pro ipsius diei
natura facienda quaeque non facienda sint. Quum autem
regis sacerdotumque vita vitae civium non omnino dissimilis
esse potuerit, licet conjicere similia his atque illis fuisse prae-
scripta, quamquam probabile est, regi et sacerdotibus 'non-
nulla fuisse mandata a ceterorum vita aliena.

Sabbatorum' hebdomadumque vestigium satis certum hoe
cernimus, quod dies septimus, quartus decimus, vicesimus
primus, duodetricesimus interdictis insignibus distincti sunt¹. ¹
Interdicitur regi quibusdam rebus ad commoditatem vitae
pertinentibus: carnem super ignem assatam edere, vestes
mutare, vestes albas induere vetatur. Quum ¹non jubeatur
jejunare, sed carne tautum super ignem assata abstinere,
hujus causa interdicti videtur fuisse, quod nefas habebatur illis
diebus coquere, quam ob rem ne regi quidem carnem assatam
, requirere licuit. si haec est sententia legis, comparanda est
cum praecepto Pentateuchi Ex. 35, 3: „Nolite ignem incen-
dere in omnibus vestris domiciliis die sabbati“. Sed licet*
sane etiam ita interpretari legem, ut ea vilium tantum cibo-
rum usum illis diebus permittere videatur. Item vestimenta
. mutare aut ea de causa rex vetatur, ut quam minimum
operae in vestimentis induendis illis diebus consumetur, aut
quod non deceat vestimentis deinceps pluribus fortasse osten-.
tationis causa se ornare. Hanc esse causam interdicti facile
quis arbitretur coargui, quodetiam vestimenta alba induere
interdicatur. At hujus rei non necesse est eam esse eausam,
quod albae vestes insigniores et festiviores sint, quam quae
illorum dierum naturae conveniant, sed licet conjicere, regem,

1) lisdem etiam undevicesimus, quocirca eum non· minus recte sab-
batum vocare possumus. Quum autem adhuc lateat, quam ob rem hie
dies sabbatum factum sit, nee quidquam simile apud Hebraeos invenia-
tur, de eo non amplius agamus.

 

